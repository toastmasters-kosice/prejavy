# Úvody k prejavom

## Úvodný prejav
Vážení Toastmastri, milí hostia, vítam vás na 141. stretnutí Toastmasters Košice s názvom "Cvičenie robí majstra".
Čo vás ako prvé napadne, keď začujete toto príslovie? Mne prídu na myseľ moje hodiny nemčiny na gymnáziu. Neviem, či to viete, ale toto príslovie je pôvodom nemecké. Na hodinách som bol ten pasívnejší študent. Učil som sa slovíčka a robil si domáce úlohy, ale dnes si uvedomujem, že som nevyužil potenciál naplno. Na druhej strane, keď som sa učil hrať na akordeón v ľudovej škole umenia, pravidelným cvičením som sa dopracoval k jedným z najlepších žiakov v triede.

Na týchto príkladoch je vidieť, že nie je jedno aký prístup si zvolíte, ak sa chcete neustále v niečom zlepšovať. Ak sa chcete stať dobrým rečníkom, v prvom rade to musíte vážne chcieť. To vás ženie vpred. Spätná väzba od publika je pre vás veľmi dôležitá. Ľudia vás môžu vidieť inak ako vy sami. A pomáha aj to, keď si nahráte vašu reč na mikrofón a vypočujete si ju. Tak to robím ja.
Máte trému? Predstavte si, ja ju mám tiež. Pred pár dňami som sa dozvedel, že rečníka sprevádzajú dva strachy. Strach z rizika a strach z neúspechu. Na rečnení Toastmasters nič neriskujete a strach z neúspechu ovplyvňuje len vaše ego. Nedovoľte, aby vás strach obmedzoval a prekonajte sa. Iba postupným cvičením sa budete zlepšovať.

Dnes si budete môcť vypočuť štyroch skúsených rečníkov. Počúvajte ich pozorne a predstavte si, že raz vy budete stáť na ich mieste.

Čo nás dnes čaká? Začneme pripravenými rečníckymi prejavmi....


## Lukáš Bičuš: Moje štýly
Team Collaboration #5 - Understanding Your Leadership Style (5:00-7:00 min)
Share some aspect of a chosen leadership style or leadership styles in general; discuss style preferences when working with others, how to adapt the chosen leadership style to situations, or leadership styles in general and how they impact a group

Privítajte na pódiu Lukáša. Lukáš má prejav z projektu Pochopenie vášho štýlu vodcovstva. Dozvieme sa, aké štýly používa Lukáš v rôznych situáciách a aký majú dopad na skupinu ľudí. Lukáš Bičuš - Moje štýly. Moje Štýly - Lukáš Bičuš.

Otázka: Lukáš, koľko ti trvalo vypracovať sa v rečnení tam, kde si teraz a čo ti pomohlo?

## Janka Kolesárová: Zlatá stredná cesta
Innovative Planning #2 - Evaluation and Feedback - 1 (5:00-7:00 min)
Present a speech on any topic

Privítajte na pódiu Janku. Janka má prejav z projektu Hodnotenie a spätná väzba. Tento projekt pozostáva z dvoch častí. V prvej časti je vašou úlohou pripraviť si prejav na akúkoľvek tému. Následne zapracujete spätnú väzbu a vylepšený prejav prednesiete opäť. Dnes si vypočujeme prejav po prvý krát. Janka Kolesárová - Zlatá stredná cesta. Zlatá stredná cesta - Janka Kolesárová. 

Otázka: Janka, v poslednej dobe si všímam, že členovia sa sústredia hlavne na pripravené prejavy. Ako vnímaš prínos úlohy ako napr. moderátorka improvizácií na zlepšovaní tvojich rečníckych schopností?

## Ján Šándor: Never too old
Dynamic Leadership #2 - Evaluation and Feedback - 2 (5:00-7:00 min)
Present a speech on any topic

Privítajte na pódiu JAnika. JAnik má taktiež prejav z projektu Hodnotenie a spätná väzba. Tentokrát si však vypočujeme prejav, v ktorom už je zohľadnená spätná väzba z minula. Prejav je v angličtine. Ján Šándor - Never too old. Never too old - Ján Šándor.

Otázka: JAnik, čo ťa motivuje vyberať si reči v angličtine? / JAnik, what is your motivation for preparing speeches in English?

## Katka Šimková: Dva zuby
Humorously Speaking #5 - The Humorous Speech (5:00-7:00 min)
Use exaggeration to tell a humorous story; Entertain the audience; Effectively use body language and voice to enhance the story.

Privítajte na pódiu Katku. Katka má prejav z projektu Humorný prejav. Jeho cieľom je povedať nám vtipný príbeh, pobaviť obecenstvo a využiť reč tela na zdôraznenie príbehu. Katka Šimková - Dva zuby. Dva zuby - Katka Šimková.

Otázka: Katka, aké tipy by si dala začínajúcim rečníkom, ktorí majú problém napísať si prejav?