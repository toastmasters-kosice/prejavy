Ďakujem. 
Nečakané, že práve ja som získala túto nesmierne vzácnu cenu. Veľmi si to vážim. Chcela by som poďakovať všetkým, ktorí hlasovali práve za našu pralinku Arónia osudu. Veľa to pre mňa znamená. 
Za každou jednou pralinkou je veľmi vela práce. Kým nájdeme tú správnu receptúru. Od nápadu, cez ladenie chutí, vylepšovanie receptúry až k návrhu pralinkového dizajnu. 
Každá pralinka je robená ručne, z vysoko kvalitnej čokolády, temperovaná na mramorových doskách. Do každého jedného kúska dávame lásku. Používame len lokálne suroviny, s výnimkou čokolády, ktorá pochádza od našej partnerskej plantáže v Ekvádore.
Ďakujem každému, kto ma sprevádzal na mojej ceste, ktorá ma dostala až sem, na toto virtuálne podium.
Pamätám sa, ako som nechala som pracu programátorky. Bolo to ťažké, no aj napriek tomu skvelé rozhodnutie. Ďakujem svojmu manželovi a celej mojej rodine, ktorí ma v tomto rozhodnutí podporili a svojou vierou vo mňa a moje schopnosti mi pomohli prekonať počiatočný starch a pochybnosti.
Kancelársku stoličku som vymenila za stáž pre začínajúcich podnikateľov v Belgicku, v čokoladovni s 50rocnou historiou, pod vedenim renomovaneho chocolatiera Jean Claude Lalique. 
Všetko o procese výroby čokolády od kakaového bôbu až po tabuľku čokolády som sa naučila na kakaovníkovej plantáži od Jaime Emiliano Ceniciento. Ďakujem
No hlavne ďakujem vám, milí zákazníci, za vašu priazeň. Bez vás by som tu určite stáť nemohla. Ďakujem.
