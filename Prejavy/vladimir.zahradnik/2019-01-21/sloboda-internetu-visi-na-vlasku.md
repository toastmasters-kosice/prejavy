---
title: "Sloboda internetu visí na vlásku"
pathway: "Strategic Relationships, Level 1"
length: "5 to 7 minutes"
date: 2019-01-21 18:30:00 +0100
video: N/A
categories: toastmasters internet censorship savetheinternet
---

# Sloboda internetu visí na vlásku
Internet sa stal za uplynulých 30 rokov takmer neoddeliteľnou súčasťou našich životov. Nástup Internetu odštartoval revolúciu, ktorá trvá dodnes. Knihy si kupujeme elektronicky, hudbu počúvame online, po filmy už nechodíme do videopožičovní. S tým, ako sa Internet dostal medzi masy, zároveň stúpol aj záujem rôznych subjektov na jeho reguláciu. V roku 2019 stojíme na križovatke, ktorá určí, akou cestou sa bude Internet uberať.

Slovom Internet nazývame systém vzájomne prepojených počítačových sietí. Predchodcom bola sieť ARPANET, ktorá prepájala akademické a vojenské siete. Ľudia, ktorí ju postavili, zároveň navrhli mnohé protokoly, ktoré súčasný Internet používa. K bežným ľuďom sa Internet začal dostávať začiatkom deväťdesiatych rokov 20. storočia. Pre zaujímavosť, podľa stránky [Internet World Stats][internet-world-stats] bolo okolo roku 2000 celosvetovo na Internete pripojených 361 miliónov ľudí, v roku 2010 necelé dve miliardy a dnes sú pripojené na Internet viac ako [4 miliardy][internet-user-stats] ľudí, čo predstavuje 55 percent svetovej populácie.

Internet ako celok nevlastní žiadna konkrétna organizácia. Na druhej strane, Internet pozostáva z mnohých častí, kde každú vlastní jednotlivec, organizácia alebo viacero organizácií. Napríklad taký transatlantický podmorský optický kábel TAT-14 vlastní podľa stránok [konzorcia][tat-14-sprint] 30 telekomunikačných operátorov. Politici v jednotlivých krajinách si veľmi dobre uvedomujú, že Internet sa stal dôležitým zdrojom informácií pre občanov. Nemajú síce právomoc regulovať Internet na globálnej úrovni, regulujú ho preto na úrovni štátu. Zákony prijaté na úrovni štátu však ovplyvňujú Internet globálne. Vysvetlím vám to na dvoch veľmi aktuálnych príkladoch.



V časoch, keď používala Internet len zanedbateľná časť populácie, nebol jeho obsah nijako regulovaný. To sa prirodzene začína meniť akonáhle začína používať Internet kritická masa ľudí. Politici si začínajú uvedomovať, že pre občanov sa Internet stáva dôležitým zdrojom informácií, firmy poskytujúce obsah sa prirodzene snažia obmedzovať konkurenciu a poskytovatelia internetových služieb pre domácnosti majú tendenciu limitovať služby konkurencie v ich sieti, čím narušujú sieťovú neutralitu. Na hĺbkovú analýzu problémov narušujúcich otvorenosť Internetu žiaľ nie je priestor. Namiesto toho som sa rozhodol zamerať na dve legislatívy, ktoré napriek tomu, že majú lokálnu pôsobnosť, ovplyvnia Internet globálne.

Len pred pár dňami, 10. 1. 2019 prijal austrálsky parlament kontroverzný zákon, ktorý umožní vládnym bezpečnostným agentúram požadovať od spoločností prístup k šifrovanej komunikácii používateľov.



[//]: # (Used references)
[internet-world-stats]: https://internetworldstats.com/stats.htm
[tat-14-sprint]: https://www.tat-14.com/tat14/gclist.jsp
[australia-law]: https://arstechnica.com/tech-policy/2018/12/australia-passes-new-law-to-thwart-strong-encryption/

TODO: EU linktax uploadfilters savetheinternet

Poďme sa na niektoré z týchto problémov pozrieť podrobnejšie.

Kým v minulosti bol Internet najmä o prezeraní webových stránok obsahujúcich prevažne text, v súčasnosti tvorí až [štyri pätiny][video-traffic] internetovej prevádzky video. To predstavuje obrovskú záťaž pre celú infraštruktúru. Zoberme si populárnu video streamovaciu službu YouTube. Každú minútu ľudia nahrajú v priemere 400 hodín videa a súčasne si pozrú 125 000 hodín videa. Všetky tieto videa je nutné ukladať v datacentrách a tiež zabezpečiť ich okamžitú dostupnosť pre milióny používateľov súčasne. Vybudovať takúto infraštruktúru stojí miliardy. Predstavte si, že nahráte na YouTube video, ktoré platforma z určitých dôvodov zakáže. Pokiaľ však chcete dostať obsah medzi milióny ľudí, akú máte alternatívu? Vaše možnosti sú obmedzené. V praxi sa podriaďujete zmluvným podmienkam jednej spoločnosti.

Ďalším problémom je blokovanie obsahu na základe teritórií. Chcete si pozrieť iVysílaní České televize u nás? Namiesto relácie na vás vyskočí informačné okno, že video nie je dostupné mimo územia Českej republiky. Ak si platíte Netflix, na Slovensku máte inú ponuku filmov a seriálov ako napríklad v Amerike, pričom paradoxne platíte ešte viac. Čiastočne viete blokovanie obsahu obísť prostredníctvom poskytovateľov VPN, ktorí zabezpečia okrem iného to, že zmenia vašu identitu na internete tak, ako keby ste sa pripájali z inej krajiny. Sú to však platené služby, ktoré by už z princípu neexistovali, keby tu blokovanie obsahu nebolo.