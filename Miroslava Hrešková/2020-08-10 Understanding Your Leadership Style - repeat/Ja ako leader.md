# Ja ako leader
Stať sa lídrom nie je jedným z mojich životných cieľov. Preto je môj dnešný project, hovoriť o vedení a o mojom vlastnom štýle vedenia, pre mňa veľkou výzvou. 

Čo si vy predstavíte pod pojmom líder? Pre mňa to bol vždy niekto nadriadený skupine pracovníkov alebo vedúci štátu alebo hnutia. Niekto priebojný, sebavedomý a sebaistý, rozhodný, odborník vo svojej oblasti, trocha skúsený v rôznych oblastiach, extrovert, ktorý má rád ľudí, vie ako s nimi zaobchádzať -motivovať ich, presvedčiť ich.

V teste na určenie vodcovského štýlu mi vyšli demokratický a koučovací štýl vedenia s rovnakým počtom bodov. 

Demokratický prístup k vedeniu ľudí využíva spoluprácu a komunikáciu na získanie vstupov od členov tímu a je najúčinnejší, keď na vyriešenie problému sú potrebné znalosti a spolupráca celého tímu. Demokratický vodca motivuje poskytovaním príležitosti na účasť. 

Koučovací typ vodcu sa zameriava na motivovanie a budovanie zručností členov tímu. Tento štýl je účinný pri vytváraní pozitívnej kultúry a pri vytváraní dobrej morálky v tíme.

Výsledky testu podľa mňa sedia. Ak by som mala tím ľudí, určite by som sa ho snažila viesť tak, aby v time prevládala spolupráca, motivácia, práca na sebe. No aj tak je to niečo, čo je mi veľmi vzdialené. Necítim, že by som chcela mať tím ľudí a viesť ho. 

Popíšte svoj líderský štýl, ak nechcete viesť. Je to ťažká úloha. A preto som začala hľadať pomoc. Písala som svojej mentorke a aj iným členom. Zisťovala som si, o čom hovorili, ak mali tento projekt. A akosi som zhodou okolností bola nasmerovaná na jednu myšlienku, ktorá úplne zmenila môj pohľad na vodcovstvo:

„Vodcovstvo je uplatňovanie vplyvu. Vždy, keď sa snažíš ovplyvniť myslenie, správanie alebo rozvoj ľudí smerom k dosiahnutiu ich osobných alebo profesionálnych cieľov, vstupuješ do roly vodcu.“


Podľa tejto definície je vodkyňou aj matka, ktorá sa stará o dieťa. Priateľ, ktorý upozorní druhého na morálne zlyhanie. Manželia, ktorí sa snažia dosiahnuť zhodu v každodennom rodinnom hospodárení. Keď zvážime množstvo situácií, pri ktorých ovplyvňujeme konanie iných, uvedomíme si, že vodcami sme  všetci. Všade, kam sa pohneme. 

A takýmto lídrom byť chcem! Chcem motivovať ľudí v tom, aby prekonávali svoj starch v skúšaní nových veci. Pretože ich to môže veľmi obohatiť. Získajú nový pohľad na svet. Zabavia sa, možno spoznajú mnoho nových skvelých ľudí.

Keď sa niekedy rozprávam s ľuďmi a počujem od nich o tom, že chcú niekam ísť alebo niečo skúsiť, no neurobia to. Lebo sa boja, lebo to ešte nevedia dobre, lebo by sa cítili ako idioti.

Chceli by ísť tanečný workshop, no nejdú, pretože san a nich ľudia budú pozerať. Chceli by prísť na stretnutie Toastmasters, no videli, že sa tu improvizuje, tak neprídu. Chceli by si zlepšiť angličtinu, no nemôžu ísť na kurz, pretože im to nejde a budú vyzerať hlúpo. 

V tomto je môj líderský štýl narovnako inšpiratívny a príkladový. Vedie príkladom. Prekvapuje a ukazuje, čo je možné. Je iný, netradičný, jedinečný. Nemá tím podriadených alebo spolupracovníkov, má "sledovateľov" ktorí sú ním inšprovaní.