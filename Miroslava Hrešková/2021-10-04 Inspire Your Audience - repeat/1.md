Myslela som si, ze soft skills nie su pre programátorov potrebne. Preto som sa na to nikdy nesústredila a snažila som sa skôr zlepšovať v nových technológiách. No čím som bola v tomto odbore dlhšie, tým som si viac všímala svoje nedostatky v prezentovaní a všeobecne v rozprávaní pred viacerými ľuďmi. Bola to pre mňa vždy veľmi stresujúca chvíľa. Srdce mi išlo vyskočiť z hrude a v okamihu, keď som zacítila všetky oči na mne, tak som mala pocit, akoby všetko zastalo. Hlavne môj mozog.

Takéto prázdno v hlave som zažívala často. Najviac som to cítila v práci. Všimla som si, že čím som na vyššej pozícii a mám aj väčšiu zodpovednosť, priamo úmerne vzrastá aj potreba prezentovať a rozprávať pred celým tímom a pred zákazníkmi. 

Minimom je každý deň povedať, čo som dnes robila a čo budem robiť zajtra. 

Pri stretnutiach s tímom je niekedy nevyhnutné vyjadriť svoj názor a vysvetliť svoj postoj, vedieť vhodne argumentovať a pôsobiť presvedčivo.

Zaúčanie služobne mladších kolegov tiež vyžaduje komunikačné zručnosti. Potrebujete sa prispôsobiť a vysvetliť problematiku tak, aby ju pochopili. Niekedy to vypáli tak, že opakujete to isté rôznymi spôsobmi. A musíte pôsobiť tak, aby sa vás nebáli pýtať. 

Po určitom období, kedy makáme ako fretky, pride čas na prezentovanie a ukážku toho, čo sme urobili. Tu je veľmi dôležitá príprava – aby sa počas ukážky nič nepokazilo. A ak sa niečo pokazí, schopnosť zachovať si chladnú hlavu a nenechať sa vyviesť z rovnováhy sú na nezaplatenie.

Veľmi dôležité je vedieť, ako niektoré veci povedať a vysvetliť niektoré technické detaily zákazníkovi. Častokrát to vyžaduje veľmi veľa kreativity. Alebo odpovedať na M otázky, na ktoré neviete alebo nechcete dať odpoveď. A za pár sekúnd musíte vymyslieť sofistikovanú odpoveď.

Kedysi bola každá jedna situácia, ktorú som pred chvíľou spomenula, nočnou morou. Ale dnes je to už pre mňa bežnou súčasťou mojej práce. A v tom mi veľmi pomohlo členstvo v TM. 

* Tu som si mohla nacvičiť prípravu rôznych prejavov, ako formulovať konštruktívnu spätnú väzbu alebo ako si rýchlo utriediť myšlienky a zmysluplne rozprávať na vopred neznámu tému. *

Je dolezite vediet teoriu, no precvicovanie pripravi do realneho zivota najlepšie. Je to taka ko s programovanim – teoretický základ je dôležitý, no programovať som sa naučila až realnym vypracovavanim prikladov a projektov.

Tým, že skúšame nové veci a že sa snažíme prekonať svoj strach, rastieme. Ja som vďaka prekonaniu svojho strachu získala menej stresujúci život. A to sa oplatí!
