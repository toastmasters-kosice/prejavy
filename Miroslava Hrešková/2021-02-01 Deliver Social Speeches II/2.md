Ďakujem. Nečakané, že práve ja som získala túto nesmierne vzácnu cenu. Veľmi si to vážim.
Chcela by som poďakovať všetkým, ktorí hlasovali práve za našu pralinku Arónia osudu. Veľa to pre mňa znamená. 
Za každou jednou pralinkou je veľmi vela práce, kým nájdeme tú správnu receptúru. Od nápadu, cez ladenie chutí, vylepšovanie receptúry až k návrhu pralinkového dizajnu. Používame len lokálne suroviny, s výnimkou čokolády, ktorá pochádza od našej partnerskej plantáže v Ekvádore. Arónia, ktorá je základom víťaznej pralinky, pochádza z farmy Hviezdna pivonka v Závadke.
Každá pralinka je robená ručne, z vysoko kvalitnej čokolády, temperovaná na mramorových doskách. Každý jeden kúsok je pripravovaný starostlivo a s láskou. 
Ďakujem každému, kto ma sprevádzal na mojej ceste, ktorá ma dostala až sem, na toto virtuálne podium. Pamätám sa, ako som nechala som pracu programátorky. Bolo to ťažké, no aj napriek tomu skvelé rozhodnutie. Ďakujem svojmu manželovi a celej mojej rodine, ktorí ma v tomto rozhodnutí podporili a svojou vierou vo mňa a moje schopnosti mi pomohli prekonať počiatočný starch a pochybnosti.
Kancelársku stoličku som vymenila za stáž pre začínajúcich podnikateľov v Belgicku, v čokoladovni s 50rocnou historiou pod vedenim renomovaneho chocolatiera Jean Claude Lalique. Ďakujem mu za to, že nadomnou nezlomil palicu, keď som zničila celučičkú objednávku svadobných praliniek 
Všetko o procese výroby čokolády - od kakaového bôbu až po tabuľku čokolády - som sa naučila na kakaovníkovej plantáži v Ekvádore, od jej majiteľa Jaime Emiliano Ceniciento. Ďakujem mu za to, že vydržal trpezlivo odpovedať na hŕbu mojich hlúpych otázok a že ma zasvätil do tajov starostlivosti o kakaovníky. Dnes je naším výhradným dodávateľom čokolády.
No hlavne ďakujem vám, milí zákazníci, za vašu priazeň a podporu. Bez vás by som tu určite stáť nemohla. Ďakujem.
