Myslela som si, ze soft skills nie su pre programátorov potrebne. Preto som sa na to nikdy nesústredila a snažila som sa skôr zlepšovať v nových technológiách. No čím som bola v tomto odbore dlhšie, tým som si viac všímala svoje nedostatky v prezentovaní a všeobecne v rozprávaní pred viacerými ľuďmi. 

* externé doktorandské štúdium *

* hackathon *

No najviac som svoj nedostatok cítila v práci. Všimla som si, že čím som na vyššej pozícii a mám aj väčšiu zodpovednosť, priamo úmerne vzrastá aj potreba prezentovať a rozprávať pred celým tímom a pred zákazníkmi. 

Minimom je každý deň povedať, čo som dnes robila a čo budem robiť zajtra. Pre niektorých to môže byť veľký problem, najmä pred zákazníkom a v angličtine. Videla som kolegov, ktorí si tých pár viet písali ako prípravu pred stretnutím na papierik, niektorí sa tieto veci dokonca učili naspamäť.

Po určitom období, kedy makáme ako fretky, pride čas na prezentovanie a ukážku toho, čo sme urobili. Tu je veľmi dôležitá príprava – aby sa počas ukážky nič nepokazilo. A ak sa niečo pokazí, schopnosť zachovať si chladnú hlavu a nenechať sa vyviesť z rovnováhy sú na nezaplatenie.

Veľmi dôležité je vedieť, ako niektoré veci povedať a vysvetliť niektoré technické detaily zákazníkovi. Častokrát to vyžaduje veľmi veľa kreativity. Moja obľúbená otázka, s ktorou sa v poslednom čase stretávam veľmi často - kedy bude to a to hotové? Prípadne iné otázky, na ktoré neviete alebo nechcete dať odpoveď. A za pár sekúnd musíte vymyslieť sofistikovanú odpoveď.

Zaúčanie služobne mladších kolegov.

Dať svojmu vedúcemu spätnú väzbu. A vedieť povedať aj to negatívne. 

Kedysi bola každá jedna situácia, ktorú som pred chvíľou spomenula, nočnou morou. Ale dnes je to už pre mňa bežnou súčasťou mojej práce. A v tom mi veľmi pomohlo členstvo v TM. Tu som si mohla nacvičiť prípravu rôznych prejavov, ako formulovať konštruktívnu spätnú väzbu alebo ako si rýchlo utriediť myšlienky a zmysluplne rozprávať na vopred neznámu tému. 

Je dolezite vediet teoriu, no precvicovanie pripravi do realneho zivota najlepšie. Je to taka ko s programovanim – teoretický základ je dôležitý, no programovať som sa naučila až realnym vypracovavanim prikladov a projektov.

Spomínam sin a svoje prvé vystúpenie v TM. Išla som improvizovať. Bola to pre mňa veľmi stresujúca chvíľa. Srdce mi išlo vyskočiť z hrude. A v okamihu, keď som zacítila všetky oči na mne, tak som mala pocit, akoby všetko zastalo. Hlavne môj mozog.

Po mojej prvej improvizácii bol môj výkon ocenený veľkým potleskom. Aj keď som dokopy nepovedala ani ľ súvislé vety. Na svojom mieste som to rozdýchavala ešte asi desať minút, srdce mi bilo ako splašené. No keď som sa upokojila, tak ma zaplavila nesmierna radosť, že som prekonala svoj strach a šla to skúsiť. Že som sa postavila pred všetkých a aj napriek tomu, že som povedala hlúposť a namiesto dvoch minút som to ledva natiahla na pol minúty, bola som so sebou veľmi spokojná. 

Tým, že skúšame nové veci a že sa snažíme prekonať svoj strach, rastieme. Ja som vďaka prekonaniu svojho strachu získala menej stresujúci život. A to sa oplatí!