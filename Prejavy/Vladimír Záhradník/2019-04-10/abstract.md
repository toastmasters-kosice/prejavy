# PlatformIO: Namakané Arduino IDE
Ak ste už niekedy robili na projekte s Arduinom, určite ste sa stretli s jeho vývojovým prostredím Arduino IDE. Je to väčšinou prvá vec, ktorú nainštalujete na workshopoch predstavujúcich túto platformu. Toto prostredie funguje, ale má ďaleko od dokonalosti. Zvýrazňovanie syntaxe je obmedzené, automatická správa závislostí v podstate neexistuje. Predstavím vám PlatformIO. Vývojové prostredie, ktoré dokáže v plnej miere Arduino IDE nahradiť a vývoj vám značne zjednoduší.