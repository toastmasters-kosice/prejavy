1. Si s partiou kamarátov vonku pri pive. Preberáte rôzne témy až dôjde na korporátne mítingy. Spomenieš si na Toastmasters a na to, ako ti pomohlo pri prezentovaní. Skús kamarátom nenápadne predať Toastmasters a pozvať ich na stretnutie.

2. Ocitol/ocitla si sa na konferencii medzi cudzími ľuďmi. Všetci máte menovky, ale nikoho z nich nepoznáš. Vyberieš si náhodnú skupinku, ktorú sa rozhodneš osloviť a spoznať. Máš minútu na to, aby si sa im predstavil/a. Čo by mali o tebe vedieť?

3. Spoluorganizuješ festival Na 100 percent a vypadol vám moderátor. Nasleduje polhodinový rozhovor s Adelou Vinczeovou (Banášovou). Čo by si sa jej opýtal/a?

4. Predstav si, že existuje počítačový program, ktorý dokáže nakresliť čokoľvek, čo mu povieš. Napríklad "ďateľ jazdí na kolieskových korčuliach po Marse." Zapoj tvoju fantáziu... Čo by si chcel/a vidieť zhmotnené týmto umelcom?

5. René Descartes vo svojom diele píše: "Myslím, teda som." Znamená to, že ak nemyslím, nie som?

6. Najťažší trest je možnosť voľby.

7. Práve ťa zvolili za nového kráľa/kráľovnú Británie. Gratulujeme, Karol/Karla! O chvíľu začne priamy prenos z tvojej pracovne. Čaká ťa tvoj prvý štátnický prejav. Čo povieš svojmu milovanému ľudu?

8. "Celý svet je javisko a väčšina z nás je zúfalo nepripravená hrať" - Sean O'Casey

9. "Ľahko odpustíme dieťaťu, ktoré sa bojí tmy. Skutočnou tragédiou je, keď sa ľudia boja svetla" - Platón