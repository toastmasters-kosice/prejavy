Srdečne vás všetkých vítam na dnešnom stretnutí Toastmasters Košice. Som veľmi rada, že ste sa dnešný večer rozhodli stráviť tu s nami.

Rozhodla som sa externe prihlásiť na doktorandské štúdium. Mana som nápad na super projekt. Všeobecne na katedre vládol názor brať len denných doktorandov. Mne sa podarilo získať tip na školiteľku, ktorá by údajne bola ochotná vziať aj externých študentov. Problém – alebo výzva – bola v tom, že ona pôsobí v úplne inej oblasti, ako mal byť môj zamýšľaný skvelý projekt.

Plán bol jasný. Musím ju presvedčiť o tom, prečo ja a môj nápad sme hodní toho, aby riskovala vziať exterú študentku s projektom, ktorý je úplne mimo jej oblasti pôsobenia.Pripravila som si krátku osnovu toho, čo jej poviem – musím spomenúť, akú aplikáciu chcem vytvoriť a čo všetko bude vedieť tá aplikácia robiť. Rovnako dôležité je vyzdvihnúť aj prínos tejto aplikácie.

Dohodli sme si stretnutie, ja som prišla do jej kancelárie a na vyzvanie som spustila. Rozprávala som s nadšením, lebo naozaj mi záležalo na tom projekte. Po niekoľkých minútach vášnivého rozprávania o svojom pláne som si všimla, že školiteľka nejako často klipká očami. Moja prvá myšlienka bola, že možno má nejakú chorobu, veď už má svoj vek. A pokračovala som vo výklade, snažiac sa o to, aby som nedala na sebe poznať, že ma to klipkanie trocha vyrušuje.

No klipkanie neprestávalo a nedokázala som sa od toho úplne odpútať. Rozmýšľala som nad tým, čo to je za chorobu a či na mne nevidieť, že som si to všimla. Predsa aby sa necítila hlúpo.

A potom mi to došlo. VEĎ ONA ZASPÁVA! Viete si predstaviť, ako som sa cítila? Ja tu rozprávam o projekte, na ktorom mi záleží a človeka, ktorému to rozprávam, berie na spanie. Rýchlo som to celé ukončila, aj keď som nevysvetlila celý svoj projekt a pakovala sa odtiaľ rýchlo preč.

Keď sa teraz spätne pozerám na tento incident, už vidím, aké dôležité je prispôsobiť to, čo hovorím, svojmu publiku. Na moje prekvapenie, nie každého zaujíma to, z čoho som ja taká nadšená. Školiteľka pôsobila v úplne inej oblasti a moja presviedčacia prezentácia tomu nebola správne obsahovo pripravená.

Už viem, aké dôležité je vnímať svoje publikum. Nie vždy sa viete vopred na svoje publikum pripraviť a preto je dôležité sledovať jeho reakcie. A počas prezentácie sa tomu vhodne prispôsobiť.

Teraz viem aj to, aká dôležitá je pre rečníka spätná väzba. Vedieť, čo bolo dobré a tiež aj to, čo bolo – povedzme si úprimne – na prd. Spolu s odporúčaniami a tipmi na zlepšenie.

Uvedomiť si toto všetko mi pomohol jednak časový odstup a tiež členstvo v Toastmasters. Pretože vďaka klubu Toastmasters mám možnosť cvičiť si tvorbu a prednes prejavov pred ľuďmi. 

Prax

Ako to teda funguje? 
Náš klub sa stretáva každé dva týždne. Každé stretnutie pozostáva z niekoľkých prejavov, ktoré si pripravia naši členovia klubu. Dnes si pre vás pripravila prejav Majka.
Každý prejav je hodnotený, aby rečník dostal spätnú väzbu a vedel, na čom má ďalej pracovať. Každý z nás dostane priestor poskytnúť Majke spätnú väzbu. Na to ste mali na svojich stoličkách pripravený papierik spolu s perom. Na papierik napíšete, čo sa vám na prejave páčilo a tiež nejaké odporúčanie, ako sa môže Majka zlepšiť. Prípadne tam môžete dopísať výzvu, ktorá môže Majku posunúť viac dopredu.
Po prejavoch nasleduje krátka prestávka. 
Každý prejav má aj svojho hodnotiteľa, niekoho z členov klubu. Hodnotiť Majkin prejav bude Nely.

Improvizácie

Hlasovanie o najlepšieho improvizátora

Hodnotenie improvizácií

Meranie času

Súhrnné hodnotenie


